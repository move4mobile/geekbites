---
layout: post
title: 'Wat is blockchain?'
category: Blockchain
tags: Blockchain, Bitcoin, Ethereum, Litecoin,
comments: true
author: martin
min_read: 6
---


Blockchain, een stukje revolutionaire technologie die veel processen in de toekomst kan gaan verbeteren.
Deze technologie is bekend geworden dankzij de [bitcoin](https://bitcoin.nl/over-bitcoin) maar wat is deze technologie en waar kan het voor worden gebruikt?

### Wat is blockchain

Het woord blockchain is te onderscheiden in 2 delen. Het eerste 'block' duidt iedere transactie aan die een gebruiker wil verzenden. Het tweede deel 'chain' duidt aan dat het wordt gedeeld met verschillende andere instanties die gebruik maken deze technologie.

Een blockchainnetwerk is te vergelijken met een logboek waar allerlei 'transacties' in worden genoteerd en gecontroleerd. Een soort database waar allerlei data in wordt opgeslagen / opgevraagd.  Waar er doorgaans maar één instantie van een database aanwezig is, is dit bij blockchain anders. De blockchain maakt gebruik van een nodes netwerk die alle 'transacties' valideren. Door gebruik te maken van de nodes zijn de logboeken gewaarborgd op data corruptie. 

### Werking blockchain
In de onderstaande afbeelding is te zien hoe zo'n transactie plaats vindt. 

![Blockchain technology](/assets/blockchain/Blockchain-high-level.jpg)

 1. Gebruiker A wil geld versturen naar gebruiker B.

 2. De transactie van gebruiker A wordt versleuteld, hiervoor wordt een SHA256 algorithme gebruikt. 
    Na het versleutelen wordt er gerefereerd naar de transactie als 'block'.

 3. Het 'block' wordt over een netwerk van 'nodes' gestuurd om gevalideerd te worden.

 4. Het 'block' is gecontroleerd en gevalideerd.

 5. Het 'block' wordt toegevoegd aan de chain.

 6. Het geld wordt van gebruiker A naar gebruiker B verplaatst.





### Toepassingen


Tot op heden ( 11-09-2017 ) wordt de blokchain technologie toegepast voor verschillende doeleinden. De eerste en de meest bekende is de Bitcoin. Door het succes van de Bitcoin zijn er verschillende nieuwe cryptocurrency's in leven geroepen, waaronder: [Litecoin](https://nl.wikipedia.org/wiki/Litecoin), Dogecoin, Ethereum, Syscoin en Monero. Deze cryptocurrency's stellen gebruikers in staat om snel en anoniem voor producten te betalen. Dit kan gaan om fysieke of digitale producten.

#### Energiebedrijven
In de energiesector is een grote verschuiving gaande van centraal opgewekte elektriciteit in centrales naar wind- en zonne-energie die consumenten met eigen installaties opwekken en doorverkopen. Maar ook voor doorverkoop van die energie is vaak nog een derde partij nodig. Dat doen de bedrijven Vandebron en Powerpeers bijvoorbeeld: die koppelen via een digitaal platform energieopwekkers aan gebruikers en vragen daarvoor een commissie. 

Energiebedrijven experimenteren met blockchain om te kijken of doorverkoop van energie ook via blockchain kan. In het Amerikaanse Brooklyn, in de staat New York, experimenteert het bedrijf LO3 Energy met blockchaintechnologie Ook de Nederlandse netbeheerder Enexis werkt aan vergelijkbare plannen.

#### De zorg
Op dit moment werk Philips aan een project die medische informatie uit de zorg moet gaan registreren en deze vervolgens samen te brengen. Op dit moment zijn verschillende medische gegevens nog verspreid over instellingen: van verzekeraar tot ziekenhuis tot huisarts. Als die informatie via blockchain geregistreerd kan worden, kan die toegankelijk worden voor zorgverleners die die informatie nodig hebben. 

## Het creëren van een blockchain
Het in leven stellen van een blockchain netwerk is vandaag de dag een stuk eenvoudiger dan enkele jaren geleden. Waar je enkele jaren geleden moest sleutelen aan de code van een blockchain is dit zo vereenvoudigd dat je enkel een programma hoeft te installeren. Er zijn verschillende open source projecten waarmee je een blockchain netwerk kan maken. Enkele links zijn hieronder weergeven. 

- [Multichain.com](https://www.multichain.com/) - Multichain stelt de gebruiker in staat om na de installatie meteen enkele blockchains te deployen.
- [Github go Ethereum](https://github.com/ethereum/go-ethereum/) - Voor de programmeur onder ons is het mogelijk om door te gaan op de source code van Ethereum.