---
layout: post
title: 'Mapping met de HoloLens'
category: hololens
tags: hololens mapping spatialmapping mixed reality 
comments: true
author: ruben
min_read: 7
---

Hoe de toekomst van een computergebruiker eruit gaat zien? Microsoft denkt daar een antwoord op te hebben met de HoloLens. De bril die de echte wereld mengt met virtuele beelden. Microsoft heeft hoge verwachtingen van de HoloLens, die vooralsnog alleen beschikbaar is voor ontwikkelaars. 

Het verschil met andere wearables zoals de Google Glass van enkele jaren geleden is dat deze alleen een platte laag toevoegen. De HoloLens gaat verder en koppelt virtuele objecten aan bepaalde plekken die gebruikers van alle kanten kunnen zien. Microsoft noemt deze virtuele objecten hologrammen. 

![HoloLens](/assets/hololens/hololens.jpg)

Om hologrammen te kunnen plaatsen zonder dat deze in de muur, tafel of de vloer verdwijnen moet de ruimte gescand worden. Dit gebeurt op basis van spatial mapping. Voor deze techniek herbergt de HoloLens dieptesensoren, een rgb-camera en infrarood-projectoren om een blikveld van 120 bij 120 graden in kaart te brengen. De positie van het hoofd van de gebruiker wordt berekend met behulp van een accelerometer, gyroscoop en megnetometer.

## Spatial Mapping
De belangrijkste functie die spatial mapping heeft is dus het zorgen dat hologrammen alleen binnen de visuele ruimte geplaatst kunnen worden. Dit voegt gelijk een belangrijk element toe aan de immersie van de HoloLens, namelijk dat alles als een stuk reÃ«ler wordt ervaren. 

Microsoft heeft, om het ontwikkelen voor de HoloLens met data die uit spatial mapping voort komt wat eenvoudiger te maken, een [HoloLens toolkit](https://github.com/Microsoft/HoloToolkit-Unity) beschikbaar gesteld. In de toolkit zit code die onder andere de input, spatial mapping en voice control kan afhandelen.

Om gebruik te maken van spatial mapping hoef je in Unity alleen de toolkit in de assets folder te plaatsen. Vervolgens maak je een leeg object aan. In dit object hang je vervolgens het script `Spatial Mapping Observer`. Vink dan ook de `Draw Visual Meshes` aan. Als je de applicatie nu runt op een HoloLens wordt het in kaart brengen van de ruimte visueel weergegeven.

Om deze data te kunnen gebruiken hoef je alleen nogmaals een leeg object aan te maken en hier het script `Spatial Understanding` aan toe te voegen. 

![HoloLens Spatial Mapping](/assets/hololens/hololens_spatial.jpg) 

Ben je ondertussen heel benieuwd hoe je dit zelf kan doen? Kijk dan eens naar [deze tutorials](http://www.cameronvetter.com/2016/10/25/hololens-tutorial-unity-3d-project-creation/). Je hebt hier geen HoloLens voor nodig, testen kan al in Unity.
