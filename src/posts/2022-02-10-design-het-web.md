---
title: 'Design het Web'
category: inspiration
tags: new blogpost
comments: true
author: joris
min_read: 5
date: 2022-02-10
permalink: /2022/02/10/design-het-web/
---

<!-- Section: Intro -->

Development en webdesign zijn termen die vaak door elkaar worden gehaald. Hoewel het twee aparte taken zijn varen ze wel in hetzelfde vaarwater en zullen ze in een groot deel van de web-trajecten overlappen. Uit mijn ervaring blijkt dat veel personen die in één van deze twee categorieën werken ook behendig zijn in de ander, maar hebben altijd voorkeur voor hun eigen onderdeel. Welke mogelijkheden zijn er voor wie als we het hebben over doorgroeien(als designer)?

Er zijn een aantal mogelijkheden waar je uit kan kiezen als designer: je wil doorleren en de code echt gaan beheersen, je wilt omscholen en het design achter je laten, je vindt allebei leuk en blijft er tussenin hangen of je sluit de code helemaal uit.

## Vergeet het design

Er is een mogelijkheid om het designen helemaal te laten voor wat het is en je vol te storten op de code. Dit is iets wat ik niet zou aanraden; veel bedrijven zijn blij met developers die ook designkennis hebben. Om binnen organisaties de overlap tussen design en development zo soepel mogelijk te laten lopen zijn een aantal, of tenminste één zo’n persoon nodig. Je kunt dus een belangrijke rol gaan spelen.

In het begin heb je nog niet veel aan je design skills, dit komt omdat je nog heel beperkt bent in wat je kunt maken. In een later stadium zul je gaan merken dat je niet alleen vette dingen kunt maken, maar ook verzinnen. Je kunt dan nauw samenwerken met de designers, en ze zullen ook blij zijn met jou.

## Leer het bij: Code, Code, Code!

In het begin is het niet te overzien; verschillende tools, talen & frameworks; Vue, Angular, React etc!
Ook worden er veel fancy Engelse namen en code talen gebruikt in dagelijks communicatie. Afhankelijk van je doel is de learning curve best stijl, zeker als je alleen een design achtergrond hebt. Er zijn ook veel overeenkomsten, die zie je vooral terug in HTML/CSS. Denk aan eigenschappen van elementen, werkstructuur en het uiteindelijke doel; gave dingen maken!

Ik heb gemerkt dat het iets is wat je over je heen moet laten komen. Veel stof is logischer en minder ingewikkeld dan hoe het er in eerste instantie uitziet. Als designer heb je ook te maken met projectmatig werken, het einddoel waarborgen en een professioneel product afleveren. De tooling is alleen anders.
Het moeilijkste om te leren is het denken als een developer; een soort analytische, oplossingsgerichte visie die je moet hebben, naast je algemene programmeer vaardigheden natuurlijk. Met genoeg oefening is dit zeker onder de knie te krijgen en moeten de meeste designers met een beetje geduld, hier wel uit gaan komen.

<figure>
    <img src="/assets/design-het-web/code.jpg" alt="Code">
    <figcaption>Leer project HTML/CSS</figcaption>
</figure>

## De dubbele pet: WordPress

In mijn geval was ik meer vaardig in design terwijl ik meer interesse had voor de development. Als tussenoplossing daarvoor maakte ik gebruik van WordPress.
Een veel gebruikt CMS die theme based veel mogelijkheden biedt. Na het maken van het design kon ik het in een populaire builder zoals [Avada](https://avada.theme-fusion.com/) of [Elementor](https://elementor.com/) het design ongeveer nabouwen. Het design van het web is voor klein MKB veruit het belangrijkst. De Achterliggende techniek is niet zo belangrijk. Door een behoorlijke groep mensen word de designer ook gezien als developer. Als designer heb je dus een dubbele pet als je het hebt over Theme based werken.

De technische kennis beperkt zich tot basis HTML/CSS vaardigheden wat goed te overzien is. Een groot nadeel van WordPress is, is dat het gebruik maakt van plug-in’s en dat er veel updates gaande zijn. Op het moment dat er hier ergens wat fout gaat ben je afhankelijk van je technische kennis of de bouwer van het thema/de plug-in.

<figure>
    <img src="/assets/design-het-web/avada.jpg" alt="Avada">
    <figcaption>Avada website 2022</figcaption>
</figure>

## Sluit het uit: No-Code

No-code frameworks zijn programma’s waarmee niet-technische mensen software kunnen ontwikkelen zonder te coderen. Deze tools hebben meestal een gebruiksvriendelijke UI en dingen als een drag-and-drop-mogelijkheid, zodat er makkelijk assets toegevoegd kunnen worden zonder technische skills. Dus wil je ver van de code vandaan blijven? Dit is je beste optie.

Wat zijn de grote voordelen van het maken van programma's zonder zelfs de code te schrijven? Snel, goedkoop en een all-in-one oplossing zijn slechts enkele voorbeelden van hoe het ontwikkelen met No-Code voordelen kan bieden. Om die redenen is het een steeds populairdere optie bij designers. Mede door die groeiende interesse ontwikkelen de platformen zichzelf ook. Een bekend No-Code voorbeeld is Webflow.com

Het zijn niet alleen maar positieve punten. Aanpassing van software in no-code platforms is beperkt. Anders gezegd, je moet het doen met wat het platform biedt. Ook met het oog op de toekomst is dit een risico waar je rekening mee moet houden.

<figure>
    <img src="/assets/design-het-web/webflow.jpg" alt="Webflow">
    <figcaption>Webflow website 2022</figcaption>
</figure>

Overtuigd? Hier een aantal handige sources:

- [Leer meer over het internet](https://www.vox.com/2014/6/16/18076282/the-internet)
- [Bouw je eerste site in HTML/CSS](https://www.youtube.com/watch?v=pQN-pnXPaVg)
- [Leer flexbox doormiddel van een game](https://flexboxfroggy.com/)
- [Maak kennis met Git](https://www.youtube.com/watch?v=RGOj5yH7evk&t=1919s)
- [Ga gebruik maken van Sass](https://www.youtube.com/watch?v=nu5mdN2JIwM)
